# Kurssin [yleiskatsaus](https://fullstackopen.com/osa0/yleista#alkutoimet)

## Yleistä

Kurssilla tutustutaan JavaScriptilla tapahtuvaan moderniin web-sovelluskehitykseen. Pääpaino on React-kirjaston avulla toteutettavissa single page ‑sovelluksissa ja niitä tukevissa Node.js:llä toteutetuissa REST- ja GraphQL-rajapinnoissa. Kurssi sisältää myös osat, joissa tutustutaan TypeScriptiin, React Nativeen ja jatkuvaan integraatioon.

Kurssilla käsitellään myös sovellusten testaamista, konttiteknologiaa, konfigurointia ja suoritusympäristöjen hallintaa sekä tietokantoja.

## Oletetut esitiedot

Osallistujilta edellytetään vahvaa ohjelmointirutiinia, web-ohjelmoinnin ja tietokantojen perustuntemusta, Git-versionhallintajärjestelmän peruskäytön hallintaa, kykyä pitkäjänteiseen työskentelyyn sekä valmiutta omatoimiseen tiedonhakuun ja ongelmanratkaisuun. Osallistuminen ei kuitenkaan edellytä kurssilla käsiteltävien tekniikoiden tai JavaScript-kielen hallintaa.

## Kurssimateriaali

Kurssimateriaali on tarkoitettu luettavaksi osa kerrallaan "alusta loppuun". Materiaali perustuu muutamien osasta osaan vaihtuvien esimerkkiohjelmien asteittaiseen laajentamiseen.

## Suoritustapa

Kurssi koostuu neljästätoista osasta, joista ensimmäinen on historiallisista syistä numero nolla. Osat voi tulkita löyhästi ajatellen viikoiksi. Materiaalissa osasta n osaan n+1 eteneminen ei ole mielekästä ennen kuin riittävä osaaminen osan n asioista on saavutettu.

Oletuksena on, että teet osien 1–4 tehtävistä ainakin ne, joita ei ole merkattu tähdellä. Osissa 5- ei tähtiä ole, sillä osien tehtävillä ei ole suurta riippuvuutta aiempiin osiin.

## Apua tehtävien tekoon?

Kurssilla ei tällä hetkellä ole varsinaista opetusta, mutta tehtäviin voi yrittää kysyä apua kurssin keskustelukanavalla [Discordissa](https://study.cs.helsinki.fi/discord/join/fullstack) sekä [Telegramin kanavalla](https://t.me/fullstackcourse).

## Suoritusohjeet pähkinänkuoressa

### Kurssin suoritusohjeet pähkinänkuoressa (5 op ydinkurssi CSM141081)

- Tee tehtävät. Palauta vastauksesi [palautussovelluksen](https://studies.cs.helsinki.fi/stats/courses/fullstackopen) kautta.
- Ilmoittaudu kurssille. Pääset ilmoittautumaan palautussovelluksesta löytyvän [linkin](https://fullstackopen.com/osa0/yleista#kurssikoe) kautta sen jälkeen kun olet palauttanut riittävän määrän tehtäviä.
- Tallenna Helsingin yliopiston opiskelijanumerosi palautussovellukseen. Lue lisää [täältä](https://fullstackopen.com/osa0/yleista/#suoritusmerkinnan-pyytaminen)
- Tee kurssikoe palautusjärjestelmässä, lue lisää [täältä](https://fullstackopen.com/osa0/yleista#kurssikoe).
- Pyydä suoritusmerkintää palautussovelluksessa. Lue lisää [täältä](https://fullstackopen.com/osa0/yleista#suoritusmerkinnan-pyytaminen)

### Kurssin suoritusohjeet pähkinänkuoressa (Osat 6–13)

- Tee tehtävät. Palauta vastauksesi palautussovelluksen kautta. Huomaa, että osat 8–13 palautetaan palautussovelluksessa erillisiin kurssi-instansseihin.
- Ilmoittaudu kurssille. Pääset ilmoittautumaan kurssimateriaalista (ks. [Osat ja suorittaminen](https://fullstackopen.com/osa0/yleista#osat-ja-suorittaminen)) löytyvän ilmoittautumislinkin kautta. Ilmoittaudu erikseen kuhunkin osaan.
- Pyydä suoritusmerkintää palautussovelluksessa. Lue lisää [täältä](https://fullstackopen.com/osa0/yleista#suoritusmerkinnan-pyytaminen)

## Tehtävien palauttaminen

- Tehtävät palautetaan GitHubin kautta ja merkitsemällä tehdyt tehtävät [palautussovellukseen](https://studies.cs.helsinki.fi/stats/courses/fullstackopen).

- Jos palautat eri osien tehtäviä samaan repositorioon, käytä järkevää hakemistojen nimentää. Voit toki tehdä jokaisen osan omaankin repositorioon, kaikki käy. Jos käytät privaattirepositoriota tehtävien palautukseen, liitä repositoriolle collaboratoriksi mluukkai

- Tehtävät palautetaan yksi osa kerrallaan. Kun olet palauttanut osan tehtävät, et voi enää palauttaa saman osan tekemättä jättämiäsi tehtäviä.

- GitHubiin palautettuja tehtäviä tarkastetaan plagiaattitunnistusjärjestelmän avulla. Jos GitHubista löytyy kurssin mallivastausten koodia tai useammalta opiskelijalta löytyy samaa koodia, käsitellään tilanne yliopiston [vilppikäytäntöjen](https://guide.student.helsinki.fi/fi/artikkeli/mita-ovat-vilppi-ja-plagiointi) mukaan.

- Suurin osa tehtävistä on moniosaisia, samaa ohjelmaa pala palalta rakentavia kokonaisuuksia. Tällaisissa tehtäväsarjoissa ohjelman lopullisen version palauttaminen riittää. Voit toki halutessasi tehdä commitin jokaisen tehtävän jälkeisestä tilanteesta, mutta se ei ole välttämätöntä.

# Kurssikoe

Virallinen kurssisuoritus edellyttää, että teet hyväksyttävästi kurssin osia 1–5 käsittelevän kokeen.

Koe tehdään tehtävien palautusjärjestelmässä. Pääset tekemään kokeen seuraavia ohjeita seuraamalla:

Tee Avoimen yliopiston kurssi-ilmoittautuminen
Pääset ilmoittautumaan [palautussovelluksesta](https://studies.cs.helsinki.fi/stats/courses/fullstackopen/submissions) löytyvän linkin kautta sen jälkeen, kun olet palauttanut riittävän määrän tehtäviä:

# Virallisen opintosuoritusotteen tilaaminen

Voit tilata virallisen opintosuoritusotteen heti, kun kurssisuorituksesi on rekisteröity (tiedot näkyvät esimerkiksi valtakunnallisessa Oma Opintopolku –palvelussa).

Ohjeet opintosuoritusotteen tilaamiseen:

Kun opintopisteet on rekisteröity sinulle, lähetä opintosuoritteen tilauspyyntö opiskelijaneuvontaan sähköpostiosoitteeseen avoin-student@helsinki.fi.
Muistathan opintosuoritusotetta tilatessasi ilmoittaa

kurssin nimen,
syntymäaikasi sekä
kielen, jolla haluat opintosuoritusotteen.
Sähköisesti varmennettu opintosuoritusote toimitetaan sinulle sähköpostitse.
Toimittamalla virallisen opintosuoritusotteen omaan korkeakouluusi, saat opintopisteet rekisteröityä sinne. Huomaa, että jokainen korkeakoulu päättää itse toisessa korkeakoulussa suoritettujen opintojen hyväksiluvusta tutkintoon.

# Osat ja suorittaminen

## Full Stack –opinnot

Full Stack –opinnot koostuvat ydinkurssista sekä useista lisäosista. Voit suorittaa opinnot 5-14 opintopisteen laajuisena.

### Osat 0-5 (ydinkurssi) - Full Stack ‑websovelluskehitys (5 op, CSM141081)

Suorituksen opintopistemäärä ja arvosana määräytyvät kurssin osien 0–7 kaikkien tehtyjen tehtävien (myös tähdellä merkittyjen) perusteella.

#### Arvosana/opintopisterajat:

| tehtäviä | opintopisteitä | arvosana |
| -------- | -------------- | -------- |
| 138      | 7              | 5        |
| 127      | 6              | 5        |
| 116      | 5              | 5        |
| 105      | 5              | 4        |
| 94       | 5              | 3        |
| 83       | 5              | 2        |
| 72       | 5              | 1        |

## Virallinen suoritusmerkintä ja koe

Jos haluat kurssista virallisen suoritusmerkinnän, kuuluu kurssiin myös koe. Hyväksytty suoritus edellyttää kokeen läpäisemistä, koe ei kuitenkaan vaikuta arvosanaan. [Lisää tietoa kurssikokeesta täällä](https://fullstackopen.com/osa0/yleista#kurssikoe).

### Kokeeseen osallistuminen

Voit osallistua kokeeseen vasta siinä vaiheessa, kun olet tehnyt riittävästi tehtäviä 5 opintopisteen suoritukseen. Käytännössä kokeeseen ei kuitenkaan kannata osallistua heti, kun riittävä tehtäväpistemäärä on suoritettu.

### Kokeen sisältö ja arviointi

Koe on sisällöltään sama riippumatta siitä, onko suorituksesi laajuus 5–14 opintopistettä. Koe ei vaikuta kurssilta saamaasi arvosanaan. Kokeen läpipääsyyn riittää 75 % kokeen tarjolla olevista pisteistä.

### Osa 6 - Full Stack ‑websovelluskehitys, lisäosa 1 (1 op, CSM141082)

Suorittamalla vähintään 127 tehtävää kurssin osista 0–7 ydinkurssin suorittamisen yhteydessä, voit laajentaa suoritustasi yhdellä opintopisteellä.

- Tee vähintään 127 tehtävää osista 0–7.
- Ilmoittaudu tähän osaan Avoimen yliopiston [kautta](https://www.avoin.helsinki.fi/palvelut/esittely.aspx?s=otm-de83e85f-a06e-4258-ad8c-30326d76228e).
- Pyydä suoritusmerkintää tästä osasta.

### Osa 7 - Full Stack ‑websovelluskehitys, lisäosa 2 (1 op, CSM141083)

Suorittamalla vähintään 138 tehtävää kurssin osista 0–7 ydinkurssin suorittamisen yhteydessä, voit laajentaa suoritustasi yhdellä opintopisteellä.

- Tee vähintään 138 tehtävää osista 0–7.
- Ilmoittaudu tähän osaan Avoimen yliopiston [kautta](https://www.avoin.helsinki.fi/palvelut/esittely.aspx?s=otm-53ccca2f-8e77-47e3-931a-63f9d5c8cc2e).
- Pyydä suoritusmerkintää tästä osasta.

### Osa 8 - Full Stack ‑websovelluskehitys: GraphQL (1 op, CSM14113)

Suorittamalla vähintään 22/26 tehtävää kurssin kahdeksannesta, GraphQL:ää käsittelevästä osasta, voit laajentaa suoritustasi yhdellä opintopisteellä. Voit tehdä GraphQL:ää käsittelevän osuuden periaatteessa jo osan 5 jälkeen, sillä sen sisältö ei riipu osista 6 ja 7.

- Tee vähintään 22/26 tehtävää osasta 8.
- Ilmoittaudu tähän osaan Avoimen yliopiston [kautta](https://www.avoin.helsinki.fi/palvelut/esittely.aspx?s=otm-b7f5ef26-b780-45f2-962d-f8d3432cae78).
- Pyydä suoritusmerkintää tästä osasta.

### Osa 9 - Full Stack ‑websovelluskehitys: TypeScript (1 op, CSM14110, englanniksi)

Suorittamalla vähintään 24/29 tehtävää kurssin yhdeksännestä, TypeScriptiä käsittelevästä osasta, voit laajentaa suoritustasi yhdellä opintopisteellä. Osa kannattaa suorittaa vasta sen jälkeen, kun olet tehnyt osat 0–7.

- Tee vähintään 24/29 tehtävää osasta 9.
- Ilmoittaudu tähän osaan Avoimen yliopiston [kautta](https://www.avoin.helsinki.fi/palvelut/esittely.aspx?s=otm-e45a36b7-24d7-424b-9dc5-1c9b59a52a23).
- Pyydä suoritusmerkintää tästä osasta.

### Osa 10 - Full Stack ‑websovelluskehitys: React Native (2 op, CSM14111, englanniksi)

Suorittamalla 25 tehtävää kurssin kymmenennestä, React Nativea käsittelevästä osasta, voit laajentaa suoritustasi kahdella opintopisteellä. Lisätietoja osan esitietovaatimuksista, tehtävien palauttamisesta ja opintopisteistä löydät osasta 10.

- Tee vähintään 25 tehtävää osasta 10.
- Ilmoittaudu tähän osaan Avoimen yliopiston [kautta](https://www.avoin.helsinki.fi/palvelut/esittely.aspx?s=otm-ec172afe-bc01-46ab-af23-694311f1950a).
- Pyydä suoritusmerkintää tästä osasta.

### Osa 11 - Full Stack ‑websovelluskehitys: jatkuva integraatio (1 op, CSM14112, englanniksi)

Suorittamalla kaikki kurssin yhdennentoista, jatkuvaa integraatiota käsittelevän osan tehtävät, voit laajentaa suoritustasi yhdellä opintopisteellä. Lisätietoja osan esitietovaatimuksista ja tehtävien palauttamisesta löydät osasta 11.

- Tee kaikki tehtävät osasta 11.
- Ilmoittaudu tähän osaan Avoimen yliopiston [kautta](https://www.avoin.helsinki.fi/palvelut/esittely.aspx?s=otm-23e79dc2-64e4-4f7e-86a4-8923a411443c).
- Pyydä suoritusmerkintää tästä osasta.

### Osa 12 - Full Stack ‑websovelluskehitys: konttiteknologia (1 op, CSM141084, englanniksi)

Suorittamalla kaikki kurssin kahdennentoista, konttiteknologiaa käsittelevän osan tehtävät, voit laajentaa suoritustasi yhdellä opintopisteellä. Lisätietoja osan esitietovaatimuksista ja tehtävien palauttamisesta löydät osasta 12.

- Tee kaikki tehtävät osasta 12.
- Ilmoittaudu tähän osaan Avoimen yliopiston [kautta](https://www.avoin.helsinki.fi/palvelut/esittely.aspx?s=otm-bb07e139-3de0-4cb3-843d-414b1bb992cc).
- Pyydä suoritusmerkintää tästä osasta.

### Osa 13 - Full Stack ‑websovelluskehitys: relaatiotietokannat (1 op, CSM14114)

Suorittamalla kaikki kurssin kolmannentoista, relaatiotietokantojen käyttöä käsittelevän osan tehtävät, voit laajentaa suoritustasi yhdellä opintopisteellä. Lisätietoja osan esitietovaatimuksista ja tehtävien palauttamisesta löydät osasta 13.

- Tee kaikki tehtävät osasta 13.
- Ilmoittaudu tähän osaan Avoimen yliopiston [kautta](https://www.avoin.helsinki.fi/palvelut/esittely.aspx?s=otm-a9204ed8-1346-4174-b27c-9e02c6136088).
- Pyydä suoritusmerkintää tästä osasta.
